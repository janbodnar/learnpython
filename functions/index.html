<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="/style.css">
    <title>Funkcie</title>
</head>
<body>

<main>

<h1>Funkcie</h1>
    
<p>
Funkcia je blok znovupoužiteľného kódu v Pythone. Úlohou funkcie je vykonať
nejakú špecifickú úlohu. Funkcie redukujú duplicitu kódu, zlepšujú čitateľnosť 
zdrojového kódu, umožňujú nám rozdeliť zložité úlohy do jednoduchších podúloh. 
</p>

<p>
Funkcie v Pythone sú <em>first-class citizens</em>. To znamená, že ich môžeme
priradiť premenným, uložiť do kolekcií, a predať ako argument iným funkciám.
Vďaka tomu môžeme v Pythone vykonávať niektoré pokročilé programovacie techniky.
</p>

<h2>Typy funkcií v Pythone</h2>

<p>
Existujú dva druhy funkcií: zabudované a uživateľsky definované. Zabudované 
funkcie sú súčasťou jazyka Python. Napríklad funkcie <code>dir()</code>, 
<code>len()</code>, alebo <code>abs()</code>. Uživateľsky definované funkcie
sa vytvárajú pomocou kľúčového slova <code>def</code>.
</p>

<p>
Zabudované funkcie rozdeľujeme na built-in funkcie a funckie dostupné v 
externých moduloch.    
</p>

<div class="codehead">functions.py</div>
<pre class="code">
#!/usr/bin/python3

from math import sqrt

def cube(x):
    return x * x * x

print(abs(-1))
print(cube(9))
print(sqrt(81))
</pre>

<p>
Funkcie <code>cube()</code> je uživateľsky definovanou funkciou. 
Funkcie <code>abs()</code> je built-in funkciou. A funkcia <code>sqrt()</code>
je funkcia dostupná v externom module (math).
</p>

<div class="codehead">functions2.py</div>
<pre class="code">
#!/usr/bin/env python3

n = (1, 2, 3, 4, 5)

def stats(x):

    mx = max(x)
    mn = min(x)
    ln = len(x)
    sm = sum(x)

    return mx, mn, ln, sm

mx, mn, ln, sm = stats(n)

print(mx, mn, ln, sm)
</pre>

<p>
V príklade vidíme využitie zabudovaných funkcií <code>max()</code>, 
<code>min()</code>, <code>len()</code> a <code>sum()</code>.
</p>

<h2>Argumenty funkcií</h2>

<p>
Funckie môžu (ale nemusia) prijímať argumenty. Argumenty sú hodnoty, ktoré
sa posielajú funkciám. Funckie tieto argumenty spracujú a voliteľne vrátia
nejakú hodnotu späť pomocou kľúčového slova <code>return</code>.
</p>

<div class="codehead">fahrenheit.py</div>
<pre class="code">
#!/usr/bin/env python3

# fahrenheit.py

def C2F(c):
    return c * 9/5 + 32

c1 = C2F(100)
c2 = C2F(0)
c3 = C2F(30)

print(c1, c2, c3)
</pre>

<p>
V príklade máme uživateľsky definovanú funkciu <code>C2F()</code>, ktorá
prepočíta teplotu v stupňoch Celzia na Fahrenheit.
</p>

<p>
Funkcie môžu mať tiež argumenty s implicitnými hodnotami. Tie sa využijú,
ak nie sú funkciám zadané hodtnoty.   
</p>

<div class="codehead">implicit_args.py</div>
<pre class="code">
def power(x, y=2):

    r = 1

    for i in range(y):

        r = r * x

        return r

print(power(3))
print(power(3, 3))
print(power(5, 5))
</pre>

<p>
V príklade máme funkciu <code>power()</code>, ktorá má dva argumenty. Druhý
argument má implicitnú hodnotu 2. 
</p>


</main>



</body>
</html>